# Matrix Chain Multiplication
Умножението на матрици е некомутативна операция (разместване на операндите може да доведе до различен резултат). Искаме да оптимизираме смятането на матричен израз от умножения, като за целта трябва да скобуваме правилно умноженията. Подаден е масив с размерности на матрици. Примерно - ако е даден масив {2, 3, 9, 6} това означава, че имаме матрици 2x3, 3x9 и 9x6, които трябва да умножим. Редът на умножение има значение за броя операции (събиране и умножение на числа), които трябва да направим. За да умножим матрица 2x3 и 3x9 трябва да направим 2x3x9 операции. Напишете програма, която пресмята колко минимално операции могат да се използват за пресмятането на последователно умножение на матрици с подадени размерности.